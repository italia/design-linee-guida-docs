Come contribuire ai Kit di Design
---------------------------------

I modelli di design e i blocchi di codice presenti nel Wireframe Kit, nello UI
Kit e nel Web Kit, proprio per la natura della loro utilità, hanno bisogno di
evolversi in conseguenza dell’evoluzione della tecnologia, delle capacità di
interazione degli utenti e dell’evoluzione del loro stesso obiettivo.

Per questo, essi sono tutti progetti *open-source* che favoriscono il confronto
e la collaborazione di chi vuole partecipare, non solo su tutto quanto è ancora
in fase di realizzazione, ma anche su tutta la documentazione già pubblicata.

Si ritiene doveroso per la Pubblica Amministrazione, dovendo fornire dei
servizi digitali accessibili ed usabili, interessarsi alle varie fasi dalla
progettazione alla realizzazione, fornendo un proprio contributo
all’implementazione e al miglioramento degli strumenti condivisi.

Strumenti di collaborazione
~~~~~~~~~~~~~~~~~~~~~~~~~~~

* Per discussioni sul design è disponibile un
  `canale dedicato alla User Interface <https://forum.italia.it/c/design/user-interface>`_
  su `Forum Italia <https://forum.italia.it/>`_.
* Per condividere informazioni, esperienze, fare domande in forma di chat, è
  possibile utilizzare la piattaforma
  `Slack di Developers Italia <https://slack.developers.italia.it/>`, dove è
  possibile trovare molti di coloro che stanno contribuendo attivamente ai
  progetti

Per collaborare al design dei componenti o allo sviluppo, oppure per dare un
feedback su quanto già realizzato, è possibile utilizzare le issue di Github.

Esse sono uno strumento di messaggistica molto simile alle email, che consiste
in un messaggio pubblico su cui si può discutere con il resto del gruppo di
lavoro. Ogni repository ha la propria sezione dedicata alle Issues:

* Pagina delle issue del `Wireframe Kit <https://github.com/italia/design-wireframe-kit/issues>`_
* Pagina delle issue dello `UI Kit <https://github.com/italia/design-ui-kit/issues>`_
* Pagina delle issue del `Web Toolkit <https://github.com/italia/design-web-toolkit/issues>`_
* Pagina delle issue di `Bootstrap Italia <https://github.com/italia/bootstrap-italia/issues>`_
* Pagina delle issue del `React Kit <https://github.com/italia/design-react-kit/issues>`_ e dell’`Angular Kit <https://github.com/italia/design-angular-kit/issues>`_
