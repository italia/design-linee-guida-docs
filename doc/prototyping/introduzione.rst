Introduzione
============

.. include:: /banner.rst

La progettazione di un ambiente digitale si basa sui risultati delle
attività di `user
research <../../doc/user-research.html>`__
e
`co-progettazione <../../doc/service-design/gestione-dei-progetti.html#il-workshop-di-co-design>`__
con gli utenti, usate per far emergere i bisogni effettivi delle persone
per cui si sta progettando. Un buon metodo di lavoro può essere la
stesura di **liste di bisogni ordinate per priorità**, ai quali
affiancare la relativa funzione da progettare per soddisfarli. Tra gli
strumenti a disposizione per affrontare questa fase, uno dei più
utilizzati è quello delle user stories, che permette una
**rappresentazione ordinata delle azioni** che il sistema dovrà
realizzare per rispondere ai bisogni dei diversi utenti coinvolti.

La fase successiva del processo di progettazione è la creazione di
prototipi che - dando forma al servizio - consentano al gruppo di lavoro
di esplorare rapidamente una o più soluzioni alternative. È questo lo
scopo della **prototipazione**: utilissima per verificare e comunicare
le principali funzioni d’uso di un prodotto e offrire un’idea
dell’ambiente informativo in cui l’utente si troverà a interagire per
raggiungere il proprio scopo. Il prototipo permette infatti la
simulazione di uno o più scenari d’uso del servizio, riproducendo
l’esperienza che l’utente avrà con il servizio prima ancora di iniziare
a svilupparlo.

In sintesi, progettare un servizio significa tradurre i bisogni degli
utenti in funzioni e rappresentare queste funzioni all’interno di un
ambiente informativo facile da comprendere per le persone che lo usano.
Alla prototipazione di un servizio concorrono tutte le specializzazioni
del design, che contribuiscono a delineare in modo più preciso questo
ambiente, proponendo dei modelli di `user
interface <../../doc/user-interface.html>`__
e di `content
design <../../doc/content-design.html>`__
che verranno consolidati attraverso una serie di iterazioni sul
prototipo, fino a raggiungere una forma stabile. Una formalizzazione
chiara dei bisogni degli utenti è anche funzionale a mettere a fuoco le
funzionalità del software che dovrà realizzarli, per esempio per capire
se questo software è già disponibile presso l’Amministrazione `o altre
Amministrazioni <https://developers.italia.it/>`__, oppure se e come
deve essere sviluppato o modificato.
